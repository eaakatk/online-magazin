<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>studiebolig</title>
</head>

<body>

    <header>
        <a href="index.html"><img src="images/logotext..png" alt=""></a> 
         <nav>
             <ul>
                 
                 <li><a href="eksamensangst.html">Studieliv</a></li>
                 <li><a href="indretning.html">Inspiration</a></li>
                 <li><a href="studiebolig.html">Bolig</a></li>
                
             </ul>
         </nav>
     </header>
    <div class="textwrapper">
    <h1>Studiebolig</h1>
    <div class="afsnit">
    <p>
        Så ved du måske også, at det ikke altid er det fedeste at være +20 år og
        stadig bo hjemme. Sådan havde jeg det i hvert fald, da jeg var 21 år og
        blev nødsaget til at flytte hjem til mine forældre igen efter at have boet
        i Berlin i tre år. Jeg skulle hjem til København og starte studie, og det
        var noget nær umuligt at finde et sted at bo i hovedstaden.
    </p>
</div>
    <p>
        Det var knap så fedt, men jeg lærte hurtigt, at der var store fordele ved
        at bo hjemme. Her får du fire af dem!
    </p>
    <div class="afsnit">
    <p>
        <strong>1. En snak er vejen frem</strong>
    </p>
    <p>
        Hvis du står og skal hjem til mor og far at bo igen, eller du bliver boende
        hjemme, selvom du egentlig er myndig og tjener dine egne penge, er det en
        rigtig god ide at lægge op til en snak med dine forældre. I skal nu fungere
        som en slags roommates, og derfor er det vigtigt at gøre det klart, hvad
        reglerne for jeres<em> boligsituation</em> er. Betragt snakken som en
        forventningsafstemning, hvor I hver især kan dele, hvad I forventer:
    </p>
    <p>
        Skal du betale husleje? Skal du lave mad et par gange om ugen? Vil dine
        forældre have, at du giver besked, hvis du ikke spiser hjemme? Vi, og vores
        forventninger, er forskellige, og derfor kan du undgå konflikter og
        uvenskab ved at tage en forventningsafstemning.
    </p>
</div>
    <p>
        <strong>2. Du kan spare penge og starte en opsparing</strong>
    </p>
    <p>
        Flyt hjem til mor og far og oplev plus på kontoen, så du både kan spare
        penge og starte en opsparing? Det må da siges at være en win-win.
    </p>
    <p>
        Selvom du måske spæder til med husleje hjemme hos dine forældre, betaler du
        højst sandsynligt ikke lige så meget, som det ville koste dig at bo ude. Og
        hvis du sørger for ikke at bruge alle dine hårdttjente penge på sjov og
        ballade, kan du hurtigt spare en masse penge.
    </p>
    <div class="afsnit">
    <p>
        <strong>3. Godt selskab og fyldt køleskab</strong>
    </p>
    <p>
        På en god dag er mor og far det bedste selskab i verden, ikke? Se hvor
        heldig du er, at du kan hænge ud med dem meget oftere, end hvis du boede
        ude. At bo alene eller ude kan hurtigt blive ensomt, fordi selskab kræver,
        at du laver aftaler. Men hos mor og far er det bare at sætte dig ind i
        stuen, og så har du selskab i verdensklasse.
    </p>
    <p>
        Derudover er der den fantastiske fordel, at mor og far højst sandsynligt
        har et langt federe køleskab, end du selv ville kunne diske op med, hvis du
        boede ude. Slut med tomme køleskabe, hvor det eneste indhold er et halvt
        glas sennep.
    </p>
</div>
    <p>
        <strong>
            4. Der er hjælp at hente og tid til at overveje ‘what’s next’
        </strong>
    </p>
    <p>
        På samme måde som at du altid har godt selskab hos dine forældre, har du
        også hjælp at hente. Har du en travl periode på arbejdet, vil de gamle helt
        sikkert gerne stå for madlavningen. Har du meget at gabe over i
        eksamensperioden på studiet? Så vil de sikkert gerne hjælpe med vasketøjet.
        Dine forældre er nogle hjælpsomme roommates, og de er meget værdsat i et
        travlt ungdomsliv.
    </p>
    <p>
        Som hjemmeboende på barndomsværelset får du også muligheden for en ‘mental
        pause’. Du kan bruge tid på at overveje, hvad dit næste step er. Hvad vil
        du gerne? Og hvor vil du gerne bo? Skal du finde et værelse i et
        bofællesskab? Skal du spare op til en fed lejlighed? Eller har du behov for
        en periode, hvor du giver dig selv lov til at tage den med ro?
    </p>
    <p>
        I stedet for at se det som et nederlag, at du bor hjemme, selvom du er
        gammel nok til at flytte hjemmefra eller bo ude, så se det i stedet som
        noget midlertidigt - nyd det så længe det varer og brug det som et
        springbræt til at spare op og bruge tid på at finde ud af, hvad der er
        rigtigt for dig! Og hvis du vælger at se på din boligsituation som noget
        positivt, så er det ikke så ringe endda at bo hjemme ;-)
    </p>
</div>

   

<footer>


    <div class="footerkasse">
        <h2>Studiz Magazine</h2>
        <address>
        <p>Slots Boulevarden 27</p>
        <p>2300 Glostrup</p>
    </address>
        
    </div>

    <div class="footerkasse">
        <h2>Kontakt Os</h2>
        <address>
        <p>mail: studiz@Studieliv.dk</p>
        <p>Tlf: +45 25 54 84 89</p>
    </address>
        
    </div>

</footer>

</body>
</html>